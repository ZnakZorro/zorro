Proste ciasto z owocami (dżemem) dla gości
Składniki na ciasto z dżemem (owocami):
160 g mąki pszennej (typ 400-480)
120 g miękkiego masła
110 g erytrytolu - cukier
110 g dżemu* z ulubionych owoców (ja mam domowy wiśniowy)
2 duże łyżki jogurtu naturalnego
1 jajko
1 łyżeczka proszku do pieczenia
* Dżem można zastąpić powidłami lub dowolnymi owocami. Najlepiej powinny się sprawdzić owoce jagodowe, ale mogą to być też drobno pokrojone (lub nawet rozgniecione): gruszki, mango, brzoskwinie.

⏳ Czas przygotowania: 10 minut + 50 minut pieczenia
👤 Liczba porcji: 8 (jedną porcję liczę jako kawałek grubości około 2 cm)

Ciasto dla gości przepis:
Masło, jajka, mąkę, słodzik, jogurt i proszek do pieczenia umieścić w jednej misce i dokładnie wymieszać. Białek nie trzeba ubijać.
Formę do ciasta lekko smarujemy tłuszczem i „przyklejamy” papier do pieczenia. Etap z tłuszczem można pominąć. Wylewamy ciasto do formy. Moja forma ma wymiary 22 x 8 cm
Dżem wykładamy równomiernie na górze. Mieszamy go z górną warstwą ciasta, około 2 cm.
Pieczemy przez 50 minut w temperaturze 180 stopni. Ja używam górnej połowy piekarnika, program z termoobiegiem.
A jeśli masz ochotę na inną słodką przekąskę z owocami, może spodoba ci się przepis na owoce pod kruszoną z orzechów i płatków owsianych.
