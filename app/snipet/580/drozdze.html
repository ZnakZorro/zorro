<p>
    Drożdże piekarskie
</p>
<p>
    Nawóz z&nbsp;drożdży sfermentowany
</p>
<p>
    Pierwszym sposobem na&nbsp;sporządzenie nawozu z&nbsp;drożdży piekarskich jest włożenie 100g (1 kostki) rozdrobnionych drożdży do&nbsp;wiadra, zasypanie ich 1 szklanką cukru i&nbsp;odstawienie na&nbsp;1-2 godziny. Po&nbsp;tym czasie rozpuszczone w&nbsp;cukrze drożdże zalewamy 10 l ciepłej wody. Wszystko dokładnie mieszamy i&nbsp;odstawiamy na&nbsp;tydzień do&nbsp;sfermentowania. Po&nbsp;tygodniu mieszanina po&nbsp;rozcieńczeniu (1 szklanka roztworu na&nbsp;10 l wody) jest gotowa do&nbsp;podlewania roślin.
</p>
<p>
    Nawóz z&nbsp;drożdży niesfermentowany
</p>
<p>
    Znacznie prostszym sposobem przygotowania nawozu z&nbsp;drożdży jest umieszczenie rozdrobnionej kostki drożdży w&nbsp;wiadrze i&nbsp;zalanie jej 10 l ciepłej wody. Następnie całość dokładnie mieszamy i&nbsp;odstawiamy na&nbsp;1 godzinę. Po&nbsp;tym czasie roztwór jest gotowy do&nbsp;użycia.
</p>
<p>
    Nawóz z&nbsp;drożdży najlepiej stosować wiosną i&nbsp;późnym latem. Może być on wykorzystywany także do&nbsp;podlewania roślin doniczkowych. Niesfermentowany roztwór drożdżowy wykorzystać możemy również w&nbsp;celu <a href="http://poradnikogrodniczy.pl/jak-przyspieszyc-kompostowanie.php">przyspieszenia kompostowania</a>. Nawóz z&nbsp;drożdży bardzo dobrze wpływa na&nbsp;wzrost kiełkujących siewek, dlatego warto nim podlewać rozsady. Ułatwia również ukorzenianie się sadzonek truskawek.
</p>
<p>
    Jak zrobić oprysk z&nbsp;drożdży?
</p>
<p>
    Aby przygotować roztwór z&nbsp;drożdży piekarskich do&nbsp;oprysków, bierzemy 100 g drożdży piekarskich i&nbsp;rozpuszczamy w&nbsp;0,5 litra mleka 3,2%, a&nbsp;następnie rozcieńczamy roztwór 10 litrami wody. Do&nbsp;roztworu możemy dodać około 1 łyżki płynnego szarego mydła, aby ciecz lepiej utrzymywała się na&nbsp;liściach.Tak&nbsp;przyrządzonym preparatem opryskujemy rośliny, a&nbsp;najlepiej polewamy je od&nbsp;wierzchołka. Cieczą pokrywamy zarówno górną jak i&nbsp;dolna stronę liści. Taki zabieg wykonujemy regularnie raz w&nbsp;tygodniu, przez&nbsp;cały okres wegetacyjny, szczególnie w&nbsp;chłodne lata po&nbsp;kilkudniowych opadach deszczu.
</p>
<p>
    Oprysk z&nbsp;drożdży najczęściej stosowany jest do&nbsp;ochrony pomidorów, ogórków i&nbsp;truskawek przed&nbsp;zarazą ziemniaczaną, mączniakiem lub szara pleśnią. Jednak warto stosować go na&nbsp;wszystkie rośliny na&nbsp;działce i&nbsp;w&nbsp;ogrodzie.
</p>
